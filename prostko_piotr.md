<!--html_preserve-->
<span>
<h3>
Piotr Prostko
</h3>
<p>
brak
</p>
<br/>
<p>
<strong>Jakość danych o czasie do wystąpienia zdarzenia, a końcowe
rezultaty w badniach klinicznch. Czy możemy mierzyć mniej dokładnie
?</strong>
</p>
<br/>
<p>
W przemyśle farmaceutycznym trwa nieustanny wyścig zbrojeń w walce z
nowotworami, dlatego w ostatnich latach liczba badań klinicznych w
onkologii wzrosła. Szczególna nadzieja pokładana jest w terapiach
celowanych, projektowanych pod konkretny mechanizm działania nowotworu,
tym samym potencjalnie zwiększając skuteczność oraz redukując efekty
uboczne. W badaniach klinicznych fazy III porównujących efektywność
leczenia eksperymentalnego versus standardowego, do formalnej oceny
skuteczności leczenia we wskazaniach onkologicznych używane często są
kryteria oparte o czas do zdarzenia np. do zgonu, progresji, wystąpienia
przerzutów, a używane metody statystyczne zaliczane są do kategorii
analizy przeżycia np. estymator krzywej przeżycia Kaplana - Meiera, test
log-rank czy model proporcjonalnych hazardów.

W prezentacji poruszę wpływ czynników wynikających z przyjętego układu
doświadczalnego (i nie tylko) w badaniu klinicznym na właściwości
powyższych metod statystycznych. Badane przeze mnie czynniki to:
częstotliwość wizyt pacjentów, podczas których oceniana jest skuteczność
leczenia; losowe odchylenia od planowanych terminów wizyt oraz
występowanie opóźnień w pomiarach spowodowanych toksycznością leczenia.
Dostępność pakietów z analizy przeżycia oraz łatwość składni umożliwiły
mi przeprowadzenie symulacji w R, które pozwalają na numeryczną ocenę
tychże efektów. Okazuje się, że powyższe aspekty nie są bez znaczenia
jeśli chodzi o końcowe wyniki próby klinicznej.

Podsumowując, w wystąpieniu pokażę jak ważny jest aspekt danych na
właściwości omawianych estymatorów oraz jak uniknąć potencjalnych
obciążeń, a wszystko to przy użyciu R.
</p>
</span><!--/html_preserve-->
