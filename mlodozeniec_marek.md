<!--html_preserve-->
<span>
<h3>
Marek Młodożeniec
</h3>
<p>
OPI PIB
</p>
<br/>
<p>
<strong>Zastosowanie pakietu Shiny do tworzenia interaktywnych
wizualizacji wyników badań eye-trackingowych</strong>
</p>
<br/>
<p>
Największym ograniczeniem popularnych metod wizualizacji wyników badań
eye-trackingowych, jakimi są wykresy typu 'scanpath' i 'heatmap', jest
ich statyczność. Zwłaszcza te ostatnie nie odzwierciedlają w ogóle
funkcji czasu, a jedynie przestrzenne rozłożenie fiksacji, natomiast na
wykresach typu 'scanpath' przebieg sakad i fiksacji jest często trudny
do prześledzenia. Z kolei tworzenie animacji ukazujących przebieg uwagi
wzrokowej wymaga zastosowania specjalistycznych programów, w których
wygenerowanie animacji wprost z danych surowych bywa problematyczne.
Pakiet R Shiny umożliwia tworzenie w prosty sposób interaktywnych
aplikacji, które nie tylko pozwalają na śledzenie przebiegu procesu
uwagi wzrokowej w formie animacji oraz przewijanie w czasie historii
przeszukiwania wzrokowego, ale również dają możliwość regulowania
parametrów graficznych wizualizacji, tak aby zapewnić jej maksymalną
czytelność. Na przykładzie aplikacji R Shiny pokażę, że w zastosowaniu
do wizualizacji danych eye-trackingowych pakiet ten tworzy nową jakość,
pozwalając na zaprezentowanie odbiorcom informacji trudnych do ukazania
na wykresach innego typu.
</p>
</span><!--/html_preserve-->
